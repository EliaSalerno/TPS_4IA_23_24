Non serve dedurre nulla, il protocollo è noto e pubblico, basta cercare tra le varie AN di Atmel che riguardano la programmazione degli Atmega.
Rammento che il bootloader usato su Arduino non fa altro che emulare un programmatore hardware STK500, è quello più semplice, e dal punto di vista di avrdude lui sta dialogando con un programmatore hardware e non con un bootloader classico.
Se si vuole programmare un Atmega tramite seriale, senza complicarsi la vita con avrdude e similari, basta caricare sul processore un bootloader classico basato su protocollo seriale, ne esistono diversi per gli AVR, quasi tutti open source, e a questo punto diventa semplice caricare uno sketch su Arduino senza usare un pc o un sistema linux embedded, basterebbe un Arduino dotato di SD, dove risiede l'hex da caricare, per programmare l'AVR di destinazione.
In alternativa basta usare lo sketch ISP e modificarlo per prendere il codice da SD invece che da seriale e si programma il micro di destinazione via ISP invece che tramite seriale, probabilmente quest'ultima soluzione è quella più semplice dal punto di vista hardware, però è quella più complessa come software, non escludo che cercando bene esiste qualcosa di già fatto e pronto all'uso.
Terza opzione, acquistare un programmatore hardware per Atmega con capacità standalone, però è molto costosa, si fa prima ad usare una raspberry ZERO, costo meno di 10 Euro, da dedicare a questa cosa usando il classico avrdude.
